[
  {
    "section": "Genel Hükümler > Temel İlkeler, Tanımlar ve Uygulama Alanı > Temel İlkeler ve Tanımlar",
    "articles": [
      {
        "number": "1",
        "title": "Ceza Kanunun amacı",
        "article": "\t\t\t\t(1) Ceza Kanununun amacı; kişi hak ve özgürlüklerini, kamu düzen ve güvenliğini hukuk devletini, kamu sağlığını ve çevreyi, toplum barışını korumak, suç işlenmesini önlemektir. Kanunda, bu amacın gerçekleştirilmesi için ceza sorumluluğunun temel esasları ile suçlar, ceza ve güvenlik tedbirlerinin türleri düzenlenmiştir."
      },
      {
        "number": "2",
        "title": "Suçta ve cezada kanunîlik ilkesi",
        "article": "\t\t\t\t(1) Kanunun açıkça suç saymadığı bir fiil için kimseye ceza verilemez ve güvenlik tedbiri uygulanamaz. Kanunda yazılı cezalardan ve güvenlik tedbirlerinden başka bir ceza ve güvenlik tedbirine hükmolunamaz.\n\n\t\t\t\t(2) İdarenin düzenleyici işlemleriyle suç ve ceza konulamaz.\n\n\t\t\t\t(3) Kanunların suç ve ceza içeren hükümlerinin uygulanmasında kıyas yapılamaz. Suç ve ceza içeren hükümler, kıyasa yol açacak biçimde geniş yorumlanamaz."
      }
    ]
  }
]